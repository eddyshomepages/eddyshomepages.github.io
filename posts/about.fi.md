---
title: "Tietoja sivustosta ja kirjoittajasta"
date: "2024-08-31"
tags:
  - "yleinen"
---

Sivuston ylläpitäjä on tällainen [Linux](https://external.ink?to=/en.wikipedia.org/wiki/Linux) -"nörtti", joka tykkää puuhailla vapaa-aikoina Linuxin ja muiden siihen liittyvien juttujen kanssa kuten esim. [Raspberry Pi](https://www.raspberrypi.org/) -pikkutietokoneet. Lisäksi myös kaikki kotiautomaatioon liittyvät jutut ovat lähellä sydäntä.  

Minulla on taustalla rakennusinsinöörin koulutus ja melkein 25 vuoden työkokemus erilaisista tehtävistä rakennus- ja kiinteistöalalta toimien mm. projektipäällikkönä erilaisissa korjaus- ja energiatehokkuushankkeissa.   

Nyt olen kuitenkin vaihtanut alaa ja helmikuun 2022 alussa aloitin opiskelemaan tieto- ja viestintätekniikan perustutkintoa suuntautuen hyvinvointiteknologiaan. Tämän tutkinnon sain valmiiksi noin 1,5 vuodessa ja paperit sain lokakuussa 2023. Sammalla aloitin elokuussa 2023 myös nykyisessä ammatissani teknisenä tukihenkilönä. Tässä työssä käytän yksin omaan Linux-käyttöjärjestelmää, joka sopii minulle paremmin kuin hyvin, koska nyt saan olla päivittäin tekemisessä asioiden kanssa, jota olen harrastanut viimeiset parikymmentä vuotta.  

Tälle sivustolle minulla on edelleenkin tarkoituksena kirjoitella erilaisia [blogi](.) -kirjoituksia liittyen omiin kokemuksiin, joita on vuosien varrella kertynyt mm. [Linuxin](https://en.wikipedia.org/wiki/Linux) parista. Esimerkiksi tämän sivuston luominen lähti halusta ja innostuksesta opetella oman blogi -sivuston pystyttämistä ja ylläpitämistä. Aikaisemmat blogi -sivuni pyörivät [WordPress.org](https://wordpress.org/) alustan päällä, joka oli tuolloin aloittaessa niin ikään sellainen asia, jota halusin opetella alusta alkaen käyttämään. Näitä sivuja ylläpidin melkein vuoden verran ennen niiden muuttamista nykyisen kaltaiseksi.  

Nämä nykyiset sivut on sijoitettu [Github](https://github.com) -sivustolle käyttäen [Hugo](https://gohugo.io/) -sivusto generaattoria. [Hugo](https://gohugo.io/):n avulla voidaan luoda staattiset kotisivut, jotka ovat tietysti hiukan työläämmät ylläpitää, mutta toisaalta niiden toiminta on nopeampaa ja turvallisempaa, koska sivut ovat staattiset eikä sivustolle voi kirjautua sisälle samalla tavalla kuin tehtäisiin [WordPress.org](https://wordpress.org/) -palvelimelle.  

Sivustojen ylläpidon ajatus ei ole kuitenkaan muuttunut aikaisemmasta, koska minulla on edelleen tarkoituksena jatkaa kirjoittamista näistä omakohtaisista kokemuksista samalla kun tämä sivusto ja nämä kirjoitukset toimivat itselleni muistilistana tehdyistä asennuksista, jos ja kun taas tarvitsee palata johonkin vanhaan asennukseen jälkeen päin.  

Ehkäpä näistä on kuitenkin jollekin muulle yhtä paljon hyötyä, mitä itselleni on ollut siitä, kun olen ongelmiin etsinyt netistä ratkaisuja sekä lukenut erilaisia keskustelupalstoja yms. muiden kirjoituksia.  

Muistutuksena kuitenkin, että muista aina ottaa varmuuskopiot ennen kuin alat tekemään suurempia muutoksia järjestelmääsi. Nämä kirjoitukseni pohjautuvat omakohtaisiin kokemuksiin ja ovat sellaisia, joita olen itse yrityksen ja välillä myös erehdyksen kautta tehnyt ja jotka ovat minulla toimineet. Nämä asiat eivät välttämättä toimi sinun järjestelmässä tai tietokoneella eli minä en ota vastuuta siitä, mikäli sinulle sattuu oman järjestelmäsi tai tietokoneesi kanssa jotain vahinkoa sen vuoksi, että olet toiminut näiden minun kirjoituksien mukaisesti.  

Viestiä tai kysymyksiä voi laittaa minulle some-linkkien tai kommenttikentän kautta. Kommentointi on hoidettu käyttäen [utterances](https://utteranc.es/) kommentointia, joka nivoutuu hyvin yhteen [GitHub](https://github.com):in kanssa, jolle nämäkin sivustot on sijoitettu.  
