---
title: "Taustaa Eddy's Homepages sivustosta"
date: "2025-09-20"
tags: [yleinen,wordpressorg,orangepi,armbian,caddy,dyfi,hugo,github,javascript,react,nodejs,postgresql,sqlite,mongodb,api,reactnative,appimage,deb,rpm,vibekoodaus,singlepageapp,html,css,markdown]
---

Sivuston historia alkaa kesältä 2022, jolloin julkaistiin ensimmäiset kirjoitukset. Tämä alkuperäinen sivusto oli luotu [Wordpress.org](https://wordpress.org/):lla ja sen taustalla toimi [OrangePi+](https://linux-sunxi.org/Xunlong_Orange_Pi_Plus) pikkutietokone. Käyttöjärjestelmänä taustalla toimi [Armbian Linux](https://www.armbian.com/) ja web palvelimena [Caddy](https://caddyserver.com/)-webserver. Aluksi sivuston URL-osoite oli [https://fasted.dy.fi](https://fasted.dy.fi), johon liikenne ohjattiin [dy.fi](https://www.dy.fi/) dynaamisen DNS-palvelun avulla. Sivusto tuntui pikku hiljaa keräävän koko ajan enemmän ja enemmän kävijöitä ja se olikin käytössä hiukan yli kaksi vuotta. 

Kasvavan käyttömäärän vuoksi (ja siksi että sivusto toimi kotonani) päätin muuttaa sen toimimaan jollekin toisella palvelimella. Tässä vaiheessa sivuston tekemiseen käytettiin [Hugoa](https://gohugo.io/), jolla voi generoida [staattisia web sivustoja](https://en.wikipedia.org/wiki/Static_web_page) (linkki engl.) ja samalla se siirrettiin [Githubiin](https://github.com/), jossa voi pitää staattisia web sivustoja. Tämä [Hugon](https://gohugo.io/) avulla luotu sivustoversio oli käytössä n. pari vuotta kunnes ne uudistettiin kokonaisuudessaan nykyisen kaltaiseksi. Tänä ajanjaksona sivustolle ei oikeastaan tullut uusia kirjoituksia johtuen pääosin omasta kiireestä ja että aikaa tarinoiden kirjoittamiseen ei oikein tahtonut löytyä.

Tämän parin vuoden aikana olen töiden ohella pyrkinyt opiskelemaan ohjelmointia keskittyen [Full stack](https://fi.wikipedia.org/wiki/Full_stack) ohjelmointiin ja sen seurauksena oikeastaan syntyivät myös nämä uudistuneet sivut. Minulla [Full stack]((https://fi.wikipedia.org/wiki/Full_stack))-ohjelmointi keskittyy [JavaScript](https://fi.wikipedia.org/wiki/JavaScript), [React.js](https://react.dev/), [Node.js](https://nodejs.org/en) ja [Postgresql](https://www.postgresql.org/)- sekä [SQLite](https://sqlite.org/)-tietokantoihin. Lisäksi olen jonkin verran tutustunut myös [MongoDB](https://www.mongodb.com/)-tietokantaan.

Tähän [Full stack]((https://fi.wikipedia.org/wiki/Full_stack))-ohjelmointiin liittyen olen tehnyt erilaisia web-pohjaisia sovellutuksia kuten omakotitalon kulutusseuranta sisältäen lämpö-, vesi- ja sähkönkulutuksen seurannan, auton kustannuksien seuranta (polttoaine, huollot, ajopäiväkirja) sekä muitakin erilaisia sovellutuksia. Lisäksi olen opetellut hakemaan tietoja [API](https://fi.wikipedia.org/wiki/Ohjelmointirajapinta)-rajapinnoista, kuten liikennetiedot, säätiedot sekä polttoaineiden hintatiedot. Lisäksi olen tehnyt mm. töihin liittyen joitakin sovelluksia [React Nativen](https://reactnative.dev/) avulla ja myös muitakin sovelluksia sekä tehnyt näistä sovelluksista Linuxin puolelle sovelluspaketteja kuten [AppImage](https://appimage.org/)-, [deb](https://en.wikipedia.org/wiki/Deb_(file_format))- ja [rpm](https://en.wikipedia.org/wiki/RPM_Package_Manager)-paketit. Sen kyllä tunnustan, että olen joutunut käyttämään jonkin verran tekoälyä apuna hankalissa asioissa eli ns. [vibekoodannut](https://vibekoodaus.fi/).

Palatakseni tähän uudistuneeseen sivustoon, niin tämä sivusto on toteutettu ns. [Single Page App](https://en.wikipedia.org/wiki/Single-page_application):na eli SPA:na ja [täältä](https://petrosoft.fi/blogs/uutiset/mika-on-spa-single-page-application) löydät asian hyvin Suomeksi selostettuna. Tämä uusi sivusto on luotu käyttäen [JavaScriptiä](https://fi.wikipedia.org/wiki/JavaScript), [HTML:ää](https://fi.wikipedia.org/wiki/HTML) ja [CSS:ää](https://fi.wikipedia.org/wiki/CSS) ja kaikki tarinat ja kirjoitukset tallennetaan [Markdown](https://en.wikipedia.org/wiki/Markdown) dokumenttina palvelimen hakemistoon, josta ne sitten parsitaan tähän muotoon kuten ne sivustolla näkyvät. Ja kun sivusto sijaitsee [Githubissa](https://github.com/), niin asioiden ja tarinoiden päivitys/lisäys onnistuu käyttäen gitin komentoja. 

Tämä uusi versio tästä sivustosta otettiin käyttöön 14.09.2025 ja selailet siis tätä uudistettua sivustoa.
